# Design Sprint -raportti 1.1.0

## Viitteet

| Viittaus | Materiaali |
|---|---|
Projektisuunnitelma | https://github.com/jamktiko/reseptipankki/blob/main/Asiakirjat/projektisuunnitelma.md
Esitutkimus | https://github.com/jamktiko/reseptipankki/edit/main/Asiakirjat/esitutkimus.md
HLTP | Linkki tulossa

## Johdanto

Olemme nyt suorittaneet projektimme suunnittelua varten aloitetun Google Design Sprintin. Tässä dokumentissa käydään läpi sprintin jokainen vaihe, ja mitä opimme niiden aikana.

## 1. Understanding

HMV-vaiheen jälkeen loimme User Journey Mapin, josta saimme heti uusia ajatuksia, muun muassa sen, että sovelluksemme tärkein julkaisukanava on Google Play -kauppa. Vastaavaa sovellusta ei sieltä suomenkielisillä hakusanoilla löytynyt, eivätkä englanninkielisetkään sovellukset olleet ihan samanlaisia meidän konseptimme kanssa.

![user journey map](https://github.com/jamktiko/reseptipankki/blob/main/Asiakirjat/img/user_journey_map.png)

Tässä vaiheessa tulimme myös sellaiseen lopputulokseen, että sovelluksemme ääniohjausominaisuus ei ehkä olisikaan sovelluksen pääominaisuus, vaan tärkein ominaisuus olisikin reseptien lisääminen ja tallettaminen.

Teimme markkinatutkimuksen sovelluksestamme. Julkaisimme facebookissa kyselyn, jossa keräsimme tietoa siitä mitä sovellukseen tulisi sisältyä ja mihin suuntaan sovellusta kannattaa lähteä kehittämään. Kysely julkaistiin kotiruoka -ryhmässä sekä Jyväskylä - puskaradio -ryhmässä. 

https://docs.google.com/forms/d/1WrcckauH08CjlMFgmpp_Pmw-Q1LuSWmxZf3U5YvpIsY/edit#responses

## 2. Sketch ja 3. Decide

Etsimme tämän vaiheen aluksi kilpailijoitamme, eli vastaavia sovelluksia. Löysimme muun muassa seuraavat: Recipe Keeper, CookPad ja Paprika. Niitä tutkimalla saimme monia kehitysideoita konseptiimme. "Crazy-8"-harjoituksesta emme saaneet suurta hyötyä, mutta kun siirryimme piirtämään yksityiskohtaisempia solution sketchejä, keksimme jälleen monia hyviä ideoita.

![solution sketches](https://github.com/jamktiko/reseptipankki/blob/main/Asiakirjat/img/sketchs.jpeg)

## 4. Prototype

Tämä vaihe kului olemassaolevan Figma-prototyyppimme päivittämiseen kaikilla uusilla ideoillamme:
- Etusivu: Luonnostelimme tiimin kesken neljä ideaa etusivusta, ja äänestimme parhaita ominaisuuksia luonnoksista. Näiden pohjalta rakensimme Figmassa uuden etusivun.
- Listat: Lisäsimme ikkunat käyttäjien listojen muokkaamiseen ja uusien listojen lisäämiseen.
- Skannaus: Tapa, jolla kuvien kopioiminen kuvista toteutettaisiin keksittiin lähes kokonaan uusiksi. Tämän ominaisuuden toteutimme parhaamme mukaan Figmassa, jotta saisimme siitäkin palautetta käyttäjiltä.
- Reseptilomake: Lisäsimme painikkeet reseptin määrittämiseksi erikoisruokavalioon kuuluvaksi, vaihdoimme ainesosalomakkeen yhdeksi tekstikentäksi, yms.
- Poistimme reseptin copy-paste-lisäämisen, koska uusi reseptilomake mahdollistaa sen.
- Muita pieniä visuaalisia päivityksiä

![figmakuvia](https://github.com/jamktiko/reseptipankki/blob/main/Asiakirjat/img/figma.png)

## 5. Validating

Testasimme uudistettua prototyyppiämme kolmella tiimillä ja parilla yksittäisellä henkilöllä. Heiltä saatu palaute oli pääosin positiivista. Kritiikkiä saimme ulkoasun värittömyydestä, muutamista hämmentävistä ikoneista ja erikoisruokavalioasetusten puutteesta. Päätöstämme pudottaa ääniohjaus sovelluksen pääominaisuudesta pienempään sivurooliin kummasteltiin myös paljon. Otamme palautteen huomioon.
